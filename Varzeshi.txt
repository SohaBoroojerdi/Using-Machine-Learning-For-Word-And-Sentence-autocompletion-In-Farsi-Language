به گزارش همشهری‌آنلاین اتفاقات عجیب ورزشگاه امام رضا (ع) مشهد در حاشیه دیدار تیم‌های ملی ایران و لبنان به یکی از سوژه‌های رسانه‌های ورزشی جهان تبدیل شده است.

برخی رسانه‌های ایتالیایی از احتمال تعلیق فدراسیون فوتبال ایران و حذف تیم ملی کشورمان از جام جهانی ۲۰۲۲ قطر نوشته‌اند که ممکن است تیم ملی ایتالیا را به جام جهانی برساند.

سایت فوتبال ایتالیا به توئیت سراجی عضو هیئت رئیسه فدراسیون فوتبال کشورمان مبنی بر رسیدن اخباری نگران‌کننده از فیفا و AFC اشاره کرد، اما حذف ایران را نامتحمل دانست و نوشت: «نظریه جایگزینی ایتالیا ابتدا توسط رسانه‌هایی چون اسپورت مدیاست، اسکای اسپورت ایتالیا و اسپورت ایتالیا مطرح شد که بسیار بسیار غیرمحتمل به نظر می‌رسد».

سایت فوتبال ایتالیا با استناد به نوشته برخی رسانه‌های این کشور ادامه داد: «این رسانه‌ها نوشته‌اند در صورتی که فیفا تصمیم به حذف ایران از جام جهانی قطر بگیرد، می‌تواند تیمی با بالاترین جایگاه در رده‌بندی جهانی را جایگزین ایران کند. ایتالیا که قهرمانی یورو ۲۰۲۰ را کسب کرده، می‌تواند گزینه اصلی فدراسیون جهانی فوتبال باشد. با این وجود بسیار بعید است که چنین اتفاقی رخ بدهد.»

تیم ملی کشورمان در فاصله سه دیدار تا پایان مرحله انتخابی جام جهانی ۲۰۲۲ و به عنوان اولین تیم آسیایی، مجوز حضور در این مسابقات را به دست آورد.
معتمد کیا عنوان کرد: ٢۴ ساعت پس از اتفاقات بازی ⁧‫مشهد‬⁩ همچنان انتقادهای مختلفی مطرح است. یک سو دلسوزان و هوادارانی هستند که نجیبانه همواره پشتیبان ورزش بوده‌اند و سوی دیگر معدود افرادی که بعنوان مسببان وضع موجود در فوتبال، به جای عذرخواهی و پاسخگویی از همین مردم نجیب، مثل همیشه مدعی‌اند... و خودشان را «قربانی» جا زده و ابایی هم برای گرا دادن به فیفا و AFC ندارند.

وی ادامه داد : فدراسیون بعنوان متولی فوتبال کشور از مدت‌ها قبل درخواست برگزاری بازی را در مشهد مطرح کرد و با وجود تجربه کم در برگزاری بازی‌های فوتبال ملی در خارج از تهران، با پیگیری فدراسیون این بازی به مشهد منتقل شد. در این بین نحوه بلیت‌فروشی، مشکلات عدیده در سامانه اعلامی فدراسیون، رعایت نشدن پروتکلهای بهداشتی، حضور بیش از ظرفیت اعلام شده در استادیوم و ... مشکلات زیادی را برای هواداران ایجاد کرد.

مشاور وزیر ورزش و جوانان خاطرنشان کرد: سیاست وزارت ورزش و جوانان حمایت از ورود تماشاگران خانم به استادیوم‌هاست؛ سیاستی که در بازی قبلی تیم ملی اجرا شد و می‌تواند با رفع نواقص به الگویی برای سایر بازی‌ها تبدیل شود. فدراسیون فوتبال موظف است با بررسی اتفاقات رخ‌داده در بازی دیروز و دلجویی از افرادی که بدلیل ضعف‌ فدراسیون فوتبال در ساماندهی برگزاری بازی، دچار صدمه مادی و معنوی شدند، از آنها دلجویی کند. بزودی نتیجه خدمت مردم عزیز و رسانه‌ها ارائه خواهد شد.
به گزارش همشهری‌آنلاین به نقل از سایت فدراسیون فوتبال، فدراسیون با توجه به برخی اتفاقات و حواشی پیش آمده در خصوص برگزاری مسابقه تیم‌های ملی ایران و لبنان در مشهد مقدس موارد و موضوعاتی را به استحضار مردم شریف ایران اسلامی می‌رساند:

«ضمن قدردانی از همکاری و تعامل مسئولین و مدیران محترم استان خراسان رضوی و استقبال شایسته و پرشور فوتبال دوستان عزیز و شریف این استان و با تبریک مجدد صعود و صدرنشینی تیم ملی فوتبال جمهوری اسلامی ایران پس از پیروزی برابر لبنان در مرحله انتخابی رقابت‌های جام جهانی لازم است در خصوص برخی موضوعات، شایعات و حواشی مرتبط با برگزاری این بازی مواردی به اطلاع و استحضار علاقمندان به فوتبال رسانده شود.

برگزاری یک مسابقه ملی در شهر مقدس مشهد در مجاورت حرم مطهر رضوی و انتقال بازی تیم ملی به خارج از تهران در راستای تمرکز زدایی و اهتمام ویژه به تعلقات و احساسات فوتبال دوستان سراسر کشور گامی ارزشمند و مایه فخر و مباهات بود که با تعامل نزدیک و همه جانبه کلیه دستگاه‌ها و مسئولین اجرایی استان در همکاری با فدراسیون فوتبال رقم خورد و می‌تواند زمینه ساز برگزاری مسابقات بین المللی در شهرهای مختلف ایران اسلامی باشد.

تا ۷۲ ساعت قبل از مسابقه بر اساس کلیه مذاکرات و هماهنگی‌های صورت گرفته مقرر بود این بازی بر اساس پروتکل و مصوبات ستاد کرونا بدون تماشاگر برگزار شود، با این وجود و در شرایطی که شهر مقدس مشهد برای نخستین بار میزبانی از یک مسابقه ملی رسمی را بر عهده داشت تغییر شرایط و حضور تماشاگران موضوعات و اتفاقات تازه ای را رقم زد به شکلی که حتی نمایندگان کنفدراسیون فوتبال آسیا و فیفا از تغییر روند برگزاری بازی و حضور تماشاگران در این مسابقه اظهار تعجب کردند.

در این موقعیت و با توجه به محدودیت زمانی، بلیط فروشی با رعایت ضوابط و پروتکل‌ها و وارد کردن کلیه تماشاگران به ورزشگاه با مشکلات و سختی‌های ویژه ای همراه بود با این وجود ورود بانوان در چنین موقعیتی بدون فراهم بودن زمینه و بسترهای لازم همچنین پیش بینی و امکان بلیط فروشی غیر ممکن و بحران ساز به نظر می‌رسید.

فدراسیون فوتبال پیش از این تمایل و اراده خود در حمایت از ورود بانوان به ورزشگاه‌ها را در مسابقات مختلف ملی و باشگاهی بین المللی به اثبات رسانده و بارها از طریق بلیط فروشی آنلاین با پیش بینی مسیرها و جایگاه‌های مجزا این اتفاق در ورزشگاه آزادی بدون هیچ مشکلی روی داده با این وجود در این فاصله کوتاه و در نخستین تجربه رسمی و بین المللی شهر مشهد امکان پیش بینی و فراهم سازی شرایط مساعد برای ورود بانوان به استادیوم و فراهم ساختن امکان ورود امن همچنین گیت های مناسب، امکانات مورد نیاز و جایگاه وِیژه وجود نداشته و حتی پروسه بلیط فروشی در بخش آقایان نیز به دلیل مهلت کوتاه اعلام شده با مشکلات و نواقص متعدد به سختی در فاصله سه روز به انجام بازی اجرایی شد. بر همین اساس هیچکدام از مسئولین فدراسیون فوتبال از بانوان علاقمند به فوتبال جهت خرید بلیط تماشای این مسابقه در شهر مقدس مشهد دعوت به عمل نیاورده و حتی تلاش‌هایی که جهت حضور بانوان در ورزشگاه صورت گرفت با هدف ارائه بلیط رایگان و مشروط بر فراهم سازی شرایط و زیرساخت‌های مناسب بود که محقق نشد.

اخبار منتشر شده در خصوص ممانعت از ورود اشخاص دارای بلیط اعم از آقایان و بانوان غیر واقعی بوده و در حالی که در اطلاعیه و اخبار مختلف از فوتبال دوستان عزیز درخواست شد بدون تهیه بلیط به شکل قانونی و با ثبت و ورود اطلاعات صحیح در اطراف ورزشگاه حاضر نشوند متأسفانه هزاران نفر از آقایان و بانوان فوتبال دوست بدون در اختیار داشتن بلیط در اطراف استادیوم حضور یافته و خواستار ورود به ورزشگاه بودند که این اتفاق موجب بروز اتفاقات و مشکلات مختلف و متعدد شد.

بر اساس بانک اطلاعاتی سامانه بلیط فروشی مجموعاً تنها ۹ نفر از بانوان در این سامانه اقدام به خرید بلیط در بخش جایگاه آقایان کرده بودند که حداکثر طی ۴۸ ساعت وجوه دریافت شده به این اشخاص بازگردانده خواهد شد. برخی دیگر از موارد ثبت شده با کد ملی و اسامی نادرست نیز مصداق تخلف و ثبت اطلاعات غیر واقعی به شمار می‌رود که بر اساس عدم انطباق اطلاعات وارده با کارت شناسایی ملی بلیط‌های دریافت شده به این صورت نیز فاقد اعتبار می‌باشد.

همچنین متأسفانه برخی افراد سودجو در حاشیه برگزاری این مسابقه اقدام به چاپ و فروش بلیط‌های جعلی به برخی از آقایان و بانوان فوتبال دوست نمودند که با ورود نهادهای مرتبط با متخلفین برخورد لازم صورت پذیرفته با این وجود بانوانی که از این مرکز غیر معتبر اقدام به تهیه بلیط کرده بودند به عدم امکان ورود به ورزشگاه با در دست داشتن بلیط‌های خریداری شده جعلی معترض بودند که طبیعتاً امکان ورود با استفاده از این بلیط‌ها وجود نداشته است.

در نهایت فدراسیون فوتبال ضمن ابراز تأسف از برخی حوادث روی داده در حاشیه این مسابقه بر ضرورت فراهم شدن زیرساخت‌ها و شرایط مناسب جهت حضور بانوان و آقایان در فضایی امن و ایمن با ایجاد زیرساخت‌های رفاهی مورد نیاز و مطلوب در ورزشگاه‌ها تاکید می‌کند. بدون تردید اتفاقات تلخ روی داده در حاشیه این مسابقه حاصل شیطنت و سودجویی افرادی است که با فروش و چاپ بلیط جعلی نظم و امنیت ورزشگاه را به خطر انداخته و مسببین اصلی این حوادث به شمار می‌روند.»
به گزارش همشهری آنلاین مسابقات مقدماتی جام جهانی ۲۰۲۲ قطر در منطقه آسیا به پایان رسید به همین خاطر کنفدراسیون فوتبال آسیا بهترین بازیکنان این رقابت ها را معرفی کرد.

مهدی طارمی ستاره تیم ملی کشورمان و عضو باشگاه پورتو در این رقابت ها درخشش خوبی داشت و موفق شد با به ثمر رساندن ۴ گل و ۲ پاس گل(با تعداد بازی کمتر نسبت به رقبا) بهترین بازیکن مقدماتی جام جهانی در آسیا لقب بگیرد. علیرضا جهانبخش کاپیتان تیم ملی کشورمان نیز در لیست بهترین گلزنان در مقدماتی جام جهانی با به ثمر رساندن ۴ گل در رده سوم ایستاد.
به گزارش همشهری آنلاین مسابقات مقدماتی جام جهانی ۲۰۲۲ قطر بامداد امروز در آمریکای جنوبی نیز پیگیری شد که برزیل، کلمبیا و پرو مقابل حریفان خود پیروز شدند اما آرژانتین در دیدار با اکوادور به تساوی یک بر یک رضایت داد.

پیش از این صعود آرژانتین، برزیل،اکوادور و اروگوئه به جام جهانی قطعی شده بود و تنها  ۳ تیم برای کسب سهمیه پلی آف باید تلاش می کردند که با نتایج به دست آمده پرو نماینده آمریکای جنوبی در پلی آفا بین قاره ای خواهد بود. این تیم باید به مصاف برنده استرالیا و امارات برود.

به این ترتیب کلمبیا و شیلی از حضور در جام جهانی ۲۰۲۲ بازماندند.
به گزارش همشهری آنلاین با پایان تقریبی رقابت های انتخابی جام جهانی، سیدبندی تیم های حاضر در این دوره از رقابت ها نیز مشخص شد. بر این اساس تیم ملی فوتبال ایران همچون دوره قبل در سید ۳ قرار خواهد گرفت. قرعه کشی جام جهانی جمعه در دوحه برگزار می شود و تیم ملی ایران حریفان خود را خواهد شناخت. البته رنکینگ نهایی ۱۰ فروردین ماه از سوی فیفا اعلام خواهد شد ولی سید بندی ها به احتمال فراوان شکل زیر خواهد بود.

سید اول: قطر، بلژیک، برزیل، فرانسه، آرژانتین، انگلیس، اسپانیا، پرتغال

 سید دوم: دانمارک، هلند، آلمان، مکزیک، آمریکا، سوئیس، کرواسی و اروگوئه قرار خواهند گرفت. در صورت عدم صعود مکزیک به صورت مستقیم به جام جهانی ۲۰۲۲ قطر، تیم ملی سنگال در سید دوم قرار خواهد گرفت.

به این ترتیب تیم ملی کشورمان با قرارگیری در رده بیست و یکم دنیا به صورت قطعی در سید سوم جای خواهد گرفت. با توجه به سیدبندی تیم ملی فوتبال ایران در جام جهانی، ایران قطعا با تیم‌هایی که در سید ۳ هستند هم گروه نخواهد شد. همین طور با دیگر تیم های آسیایی نظیر قطر، عربستان، ژاپن و کره جنوبی.

به این ترتیب دو همگروه ایران از میان تیم های سید اول و دوم که مشخص شده اند خواهد بود. در سید اول ایران قطعا با قطر میزبان همگروه نخواهد شد و ۷ تیم دیگر هم قرعه سختی خواهند بود. در سید دوم به نظر می رسد بهترین قرعه برای این تیم ملی آمریکا خواهد بود. باید دید ایران و آمریکا بعد از ۲۴ سال دوباره همگروه خواهند شد یا نه. سال 98 بازی دو تیم به عنوان بازی قرن نامگذاری شده بود.
به گزارش همشهری آنلاین تیم ملی مصر در مصاف با سنگال پس از تساوی در وقت های قانونی و اضافی در ضربات پنالتی مغلوب شد تا از رسیدن به جام جهانی ۲۰۲۲ قطر باز بماند.

کارلوس کی‌روش در کنفرانس خبری بعد از بازی گفت: «همه چیز تمام شده و ما جام جهانی را از دست دادیم، حرف زیادی برای گفتن وجود ندارد.»

او با تایید شایعه‌ی استعفایش هم گفت: «وقت آن رسیده که هدایت تیم ملی مصر را به شخص دیگری واگذار کنند.»

کی‌روش ادامه داد: «ما برای صعود به جام جهانی، از همه‌ی تلاش و انرژی‌مان استفاده و همه‌ی راه‌حل‌ها را آزمایش کردیم؛ بازی را به ضربات پنالتی بردیم و فکر می‌کنم هواداران تیم از این بابت رنج زیادی متحمل شدند. سنگال نماینده آفریقا و مصر در جام جهانی است؛ این پیغام من به شیرهای ترینگا (لقب تیم سنگال است).»

بعد از کنفرانس خبری هم کی روش با انتشار متنی در صفحه شخصی اش رسما از تیم ملی مصر خداحافظی کرد.  وی در متن خود از فدراسیون فوتبال مصر و بازیکنان تیم ملی مصر قدردانی و تشکر کرده است.
به گزارش همشهری آنلاین دو دیدار باقی مانده گروه اول مقدماتی جام جهانی ۲۰۲۲ قطر در منطقه آسیا از ساعت ۱۸:۱۵ به صورت همزمان برگزار شد که در مهم‌ترین دیدار، کره‌جنوبی با یک گل مغلوب امارات شد تا ضمن پایان روند شکست‌ناپذیری‌ این تیم، پس از ایران در رده دوم گروه A این مسابقات قرار بگیرد.

تک گل امارات را در این دیدار عبدالله سهیل در دقیقه ۵۴ به ثمر رساند.

امارات با این پیروزی ۱۲ امتیازی شد و با قرار گرفتن در رده سوم، باید در دیدار پلی‌آف به مصاف استرالیایی برود که در رده سوم گروه B مقدماتی جام جهانی قرار گرفت.

در دیگر دیدار گروه اول، عراق مهمان سوریه بود که با نتیجه یک بر یک متوقف شد و از صعود به پلی‌آف جا ماند.

ابتدا علا الدالی در دقیقه ۳ برای سوریه گلزنی کرد و تک‌ گل عراق را نیز آیمن حسین در دقیقه ۳۱ به ثمر رساند. در این گروه عراق با ۹ امتیاز چهارم شد و سوریه با ۶ امتیاز در جایگاه پنجم قرار گرفت.
به گزارش همشهری‌آنلاین تیم ملی ایران امروز در حالی در آخرین بازی دور مقدماتی جام‌جهانی به مصاف لبنان می رود که این بازی می تواند دوباره شاگردان اسکوچیچ را به صدر جدول گروه بازگرداند.

ایران با ۲۲ امتیاز در رتبه دوم جدول است و به دنبال کسب رتبه نخست است که با شکست هفته گذشته مقابل کره‌جنوبی در اختیار این تیم قرار گرفته است. کره با ۲۳ امتیاز بالاتر از ایران قرار دارد اما این تیم امروز بازی نسبتا سخت تری مقابل امارات دارد. در سوی مقابل لبنان با ۶ امتیاز در رتبه پنجم است و امیدهای بسیار اندکی برای رسیدن به رتبه سوم گروه و راهیابی به مرحله پلی آف دارد.

البته اسکوچیچ هم با توجه به هجمه شدیدی که علیه او در هفته گذشته شکل گرفت انگیزه های زیادی در این بازی دارد تا تیم تحت هدایتش با یک نتیجه خوب رقابت‌های انتخابی را به پایان برساند.

به این ترتیب به رغم تشریفاتی بودن این بازی برای ایران سرمربی کروات بهترین ترکیب ممکن را برابر لبنان به میدان خواهد فرستاد.

بعد از اشتباه عجیب عابدزاده برابر کره پیش بینی تغییر در درون دروازه ایران محتمل است اما از سویی اسکوچیچ شاید تصمیم به حضور دوباره این دروازه بان در ترکیب تیم ملی بگیرد تا به نوعی به بازیابی روحیه او کمک کند.

خط دفاع بازگشت صادق محرمی به پست دفاع راست خبر خوبی برای تیم ملی است. در قلب خط دفاعی براحتی می توان پیش بینی بازی محمد حسین کنعانی زادگان و مجید حسینی را داشت چرا که شجاع خلیل زاده به خاطر مصدومیت اردوی تیم ملی را ترک کرده است. امید نورافکن یکی از بازیکنان مورد علاقه اسکوچیچ است که پیش بینی می شود این بار در پست تخصصی بازی کند. یعنی دفاع چپ و در این صورت میلاد محمدی بار دیگر نیمکت نشین می شود.
به گزارش همشهری آنلاین میرشاد ماجدی در مورد اینکه آیا قرار است فردا بانوان کشورمان برای تماشای دیدار تیم ملی مقابل لبنان وارد ورزشگاه امام رضا(ع) مشهد شوند، اظهار داشت: دوستان در مورد حضور هواداران در ورزشگاه هماهنگی‌های لازم را به عمل می‌آورند و امیدواریم بهترین اتفاق رقم بخورد.

وی در مورد اینکه بعد از بازی با لبنان دراگان اسکوچیچ همچنان کنار تیم ملی است، گفت: به اسکوچیچ ایمان داریم. امیدواریم در آینده هم با وی همکاری کنیم. اطمینان دارم اسکوچیچ یکی از مربیان خوبی است که تاکنون با تیم ملی همکاری کرده است.

سرپرست فدراسیون فوتبال در مورد اینکه مجید جلالی مدعی شده که پروسه تغییر سرمربی در تیم ملی آغاز شده گفت: حتما وی بهتر از ما می‌داند‍!

ماجدی در خصوص اینکه صحبت‌های برخی اعضای هیأت رئیسه فدراسیون فوتبال مثل براتی در مورد تغییر سرمربی تیم ملی را تایید می‌کند، اظهار داشت: مگر جلسه‌ای در هیأت رئیسه بوده؟ نفرات توئیت‌های نظرات شخصی اعضا بوده و در مورد نظرات شخصی از خود براتی سؤال کنید.
به گزارش همشهری آنلاین دراگان اسکوچیچ در نشست خبری پیش از دیدار تیم‌های ملی ایران و کره جنوبی اظهار کرد: متاسفانه در بازی قبل مقابل کره جنوبی شکست خوردیم، فردا برای جبران این نتیجه وارد زمین می‌شویم تا حسن ختامی برای بازی‌های مقدماتی باشد. تعدادی از بازیکنان‌مان را برای بازی فردا در اختیار نداریم، اما امیدوارم بتوانیم به نتیجه خوبی دست یابیم.

وی در خصوص انتقادات از وی پس از شکست مقابل کره جنوبی و احتمال برکناری‌اش گفت: نه به این مسائل توجه نمی‌کنم و چنین صحبت‌هایی روی من و تیمم تاثیری ندارد. در این ۲ سال که نباخته بودیم برخی منتظر بودند تا این حرف‌ها را مطرح کنند. فدراسیون هم موضعش را در این خصوص بیان کرد و من دیگر صحبتی ندارم‌.

سرمربی تیم ملی ایران اظهار کرد: دنبال بهانه جویی در خصوص نتیجه مقابل کره نیستم، اما چند بازیکن را به خاطر کرونا و مصدومیت نداشتم. برای تیمی مثل ایران وقتی ۷ بازیکن را در اختیار ندارد، کار سخت می‌شود.

اسکوچیچ درباره شرایط تیمش برای این دیدار گفت: سفر سختی هم داشتیم و بدون اینکه فرصت کافی داشته‌ باشیم برای ریکاوری پا به زمین گذاشته‌ایم.

وی درباره شرایط میزبانی شهر مشهد از تیم ملی گفت: به نظرم ایده خوبی است که بازی‌های ایران در شهرهای مختلف برگزار شود و تمرکززدایی شود چون تیم ملی متعلق به تمام کشور است و این حق مردم است که بازی‌های تیم ملی را از نزدیک تماشا کنند. حس خیلی خوبی نسبت به حضور در مشهد دارم، بار اولی نیست که به این شهر می‌آیم.

اسکوچیچ در واکنش به اینکه شاید اگر مصلحت‌گرا بود، جایگاه مطمئن‌تری داشت و در ارتباط با شایعاتی مطرح شده مبنی بر اینکه این آخرین بازی اسکوچیچ با تیم ملی ایران است، گفت: همه بازی‌ها برای ما اهمیت یکسانی دارند، اگر به نظر شما بازی با لبنان اهمیت ندارد، باید یادآوری کنم که برد فردای ما و تساوی احتمالی کره جنوبی صدرنشین را تغییر می‌دهد. هر بازی فینال بود و تمام تلاش خود را کردیم. شاید یک روز عملکرد خوبی نداشته باشید و این طبیعت فوتبال است. ۷ بازیکن تیم ملی مقابل کره جنوبی در شرایط بازی نبودند، اگر قرار باشد دست به آزمایش بزنم، از این بازی‌ها باید استفاده کنم.

او با تعجب گفت: این موضوع را نمی‌دانم که چرا فقط در بازی مقابل کره جنوبی لقب بازی بزرگ می‌دهید، اگر یادتان باشد بازی مقابل عراق و بحرین در مرحله قبل هم بازی‌های مهم و بزرگی بودند. پس از صعود به جام جهانی توقع‌ها بالا رفته، خوشحالم که این اتفاق رخ داده و انتقادات هم طبیعی است‌. با آغوش باز انتقادها را گوش می دهم، اما در مجموع از روندی که طی کرده‌ایم راضی هستم.

سرمربی تیم ملی در خصوص غایبان لبنان در بازی فردا و دردسرساز شدن این تیم در بازی رفت برای ایران گفت: برای تیم لبنان احترام زیادی قائلیم، در عین حال می‌دانیم تیم باکیفیت‌تری نسبت به لبنان داریم. از بازیکنانم می‌خواهم که با جدیت تمام در این بازی وارد شوند. اگر حریف را دست کم بگیریم یا فکر کنیم برتر هستیم، ممکن است کار گره بخورد. بازیکنان را از نظر کیفی می‌توان تقسیم کرد، اما نبود بازیکنانی مثل طارمی و آزمون تاثیرگذار است.

اسکوچیچ درباره جوانگرایی در بازی فردا با توجه به غیبت چند بازیکن لبنان گفت: مطمئن هستید که بازیکنان تاثیرگذار لبنان غایب خواهند بود؟ خیلی سخت بود که بازیکنان از اروپا به سئول سفر کردند و سپس به زمین رفتند. در بازی‌ مقابل تیم‌هایی مثل لبنان است که می توانیم کارهای جدید بکنیم و البته امیدوارم با برد بازی را به پایان برسانیم.

سرمربی تیم ملی خاطرنشان کرد: موضوع دیگر اینکه بازیکنان باکیفیتی داریم که از شرایط بازی به دور هستند و جایگاه ثابتی در باشگاه‌هایشان ندارند. بازیکنان باکیفیت‌تری نسبت به بازیکنان داخلی در خارج از ایران داریم، اما بعضا کمتر در باشگاه‌های خود به میدان می‌روند و این کار را مخصوصا برای جام جهانی سخت‌تر می‌کند.

وی ادامه داد: ۲ موضوع دیگر هم این است که سردار آزمون است که در اردوی قبلی کرونا و در این اردو هم مصدومیت داشت. لورکوزن پیشنهاد کرد که بهتر است سردار این سفر را انجام ندهد، اما خودش دوست داشت کنار تیم ملی باشد. طارمی هم تستش مثبت است و نتوانست در کنار تیم باشد با اینکه دلش با ما بود.

وی در رابطه با تصمیماتش در خصوص دفاع راست تیم ملی گفت: تصمیم‌من به این دلیل بود که می‌دانستیم قرار است سون در این منطقه بازی کند. از یکی از دفاع‌های کناری خواستیم که ایستاتر باشد. تا وقتی شجاع در زمین بود موقعیت خاصی به حریف ندادیم و موقعیت آنچنانی جز چند سانتر نداشتند. در خصوص حردانی و دانیال اسماعیلی‌فر، ترجیح دادم از بازیکنی که تجربه ملی بیشتری دارد استفاده کنم.

اسکوچیچ تاکید کرد: در برخی پست‌ها در فوتبال ایران ضعف می‌بینم. بازی‌های لیگ برتر ایران را دنبال می‌کنم و متاسفانه بازیکنان مطلوبی مثل شجاعی و دژاگه دیگر پیدا نمی‌شوند و این از ضعف‌های لیگ ایران است که بازیکن‌سازی در آن به اندازه کافی خوب انجام نمی‌شود.

اسکوچیچ در واکنش به اینکه انتقاداتی درباره دعوت نکردن از یک مدافع راست مانند رامین رضاییان، صالح حردانی و یا بازی ندادن به دانیال اسماعیلی‌فر وجود دارد گفت: تصمیم من بر این دلیل بود که می‌دانستیم سون در گوشه بازی می کند و تصمیم گرفتیم از مدافعی بازی کنیم که خصوصیات تدافع بیشتری دارد. اگر بخواهم توضیح تاکتیکی بیشتری بدهم، خواستیم مدافع کناری ما ایستاتر باشد و دفاع کناری سمت چپ ما نفوذ کند. تا وقتی شجاع در زمین بود موقیت خطرناکی ندادیم و کره فقط توانستند با چند سانتر به دروازه ما نزدیک شد و موقعیت جدی ندیدیم. 

او ادامه داد: دنبال دفاعی هستم که در ایران هم چنین مدافعی با خصوصیات تدافعی کم است. آنالیزی که داشتم یک مشکل متداول را در بین بازیکنان دفاع راست در ایران نشان می‌دهد. بازیکن ایرانی از جای خود خارج می‌شوند و به بازیکن حریف نزدیک شوند و فضای پشت سرشان خالی می‌شود و نمی‌توانند بازیکن صاحب توپ را مهار کنند. گذاشتن شجاع در این پست به دلایل تاکتیکی بر می گردد.

سرمربی تیم ملی خاطرنشان کرد: درباره صالح حردانی و دانیال اسماعیلی فر ترجیح دادم جلوی کره از بازیکنی استفاده کنم که تجربه ملی بیشتری داشت و پخته تر بود. در کشور ایران در برخی از پست ها ضعف‌هایی در دفاع‌های کناری و هافبک می‌بینم. بازی‌های لیگ را دنبال می‌کنم اما بازیکنانی مانند شجاعی و اشکان دژاگه که در تیم ملی بودند، پیدا نمی‌شود و این یکی از ایرادهایی است که به لیگ برتر ایران وارد است و دیگر این قبیل بازیکنان را در لیگ ایران نمی‌بینیم.
به گزارش همشهری آنلاین مهدی طارمی به دلیل مثبت شدن تستش در بازی حساس برابر کره جنوبی غایب بود و گفته می شد در صورتی که او شرایط حضور در بازی برابر لبنان راداشته باشد به اردوی تیم ملی در مشهد اضافه خواهد شد.

اما در شرایطی که فدراسیون فوتبال برای مهدی طارمی بلیت سفر به مشهد را برای روز یکشنبه تهیه کرده بود این بازیکن تاکنون خود را به کادرفنی معرفی نکرده و با این تفاسیر او هم در بازی با لبنان غایب خواهد بود.
به گزارش همشهری‌آنلاین رقابت های انتخابی جام جهانی در منطقه آمریکای شمالی دیشب پیگیری شد که با پیروزی پرگل کانادا برابر جاماییکا و صعود تاریخی این تیم همراه بود. تیم ملی کانادا که بیش از سه دهه از آخرین حضورش در جام جهانی می گذشت، در این دوره از مسابقات انتخابی از همان ابتدا به عنوان مدعی صعود به دنبال رسیدن به دومین جام جهانی تاریخ خود بعد از مکزیک ۱۹۸۶ بود؛ هدفی که با کسب پیروزی ۴بر صفر در بازی برابر جاماییکا عملی شد و شاگردان جان هردمن با قطعی کردن صدرنشینی، جشن صعود گرفتند. به این ترتیب تیم ملی کانادا با ۸ برد، ۴ مساوی، یک باخت و ۲۸ امتیاز از ۱۳ بازی به عنوان صدرنشین کونکاکاف جواز حضور در جام جهانی ۲۰۲۲ قطر را به دست آورد.

کانادا همراه با آمریکا و مکزیک میزبان جام جهانی ۲۰۲۶خواهد بود.

در دیگر دیدارها آمریکا ۵ بر یک از سد پاناما گذشت و مکزیک هم با یک گل درخانه هندوراس به برتری رسید. به این ترتیب آمریکا و مکزیک با ۲۵ امتیاز بالاتر از کاستاریکای ۲۲امتیازی شانس صعود مستقیم به جام جهانی را دارند.

از منطقه آمریکای شمالی ۳تیم به صورت مستقیم راهی جام جهانی خواهند شد و تیم چهارم راهی پلی آف قاره ای می شود.
کد خبر : 1817377 | 10 فروردين 1401 ساعت 23:40 | 33,593 بازدید | 7 دیدگاه سادیو مانه:آرزویم برآورده شد؛ خوش‌شانس‌تر از صلاح هستم سادیو مانه دیشب نقش مهمی در پیروزی سنگال بر مصر و صعود به جام جهانی ایفا کرد. 
به گزارش "ورزش سه" تیم ملی سنگال توانست با برتری 3-1 در ضربات پنالتی بعد از تساوی در جریان مسابقه رفت و برگشت، از سد تیم ملی مصر بگذرد و به جام جهانی 2022 قطر صعود کند.
صعود تیم ملی سنگال در حالی رقم خورد که هفته‌ی گذشته مصری‌ها در خانه موفق شدند با تک گل محمد صلاح به پیروزی برسند و امید زیادی برای صعود به جام جهانی داشتند اما گلزنی دیا در جریان مسابقه و سپس پنالتی از دست دادن محمد صلاح، احمد سید زیزو و مصطفی محمد در ضیافت پنالتی‌ها سبب حذف شاگردان کی‌روش شد.

سادیو مانه، مهاجم تیم ملی فوتبال سنگال و لیورپول که با صلاح هم تیمی است، از صعود به جام جهانی بسیار خوشحال بود و در جریان یک مصاحبه خود را خوش‌شانس‌تر از محمد صلاح دانست.
سادیو مانه که پنالتی پیروزی بخش سنگال را به ثمر رساند، بعد از بازی گفت:«آرزوی صعود به جام‌جهانی برای دومین بار پیاپی را داشتم که خوشبختانه این آرزو برآورده شد و این بسیار خوشحال کننده است. همه ما از این صعود خوشحال هستیم.

برای دومین بار متوالی تقابل با صلاح در ضربات پنالتی به سود تیم ما به پایان رسید و این نشان می دهد که من خوش‌شانس‌تر از او هستم.»

این برای دومین بار پیاپی است که تقابل محمد صلاح و سادیو مانه به سود مانه به پایان می‌رسد. پیش از این در فینال جام ملت‌های آفریقا این سنگال بود که برابر مصر به پیروزی دست پیدا کرد.
به گزارش "ورزش سه"، لهستان شب گذشته در دیداری حساس در چارچوب مسابقات پلی‌آف جام جهانی 2022 قطر به مصاف سوئد رفت و موفق شد با پیروزی 2-0  مجوز حضور در قطر را به دست آورد.

هم تیمی‌های روبرت لواندوفسکی شب گذشته با تمام قوا قدم به دیدار برابر سوئد گذاشتند تا مجوز حضور در جام جهانی را به دست آورند و به لطف دو گلی که این بازیکن (از روی نقطه پنالتی) و زلینسکی به ثمر رساندند، موفق شدند به این هدف دست پیدا کنند. 
لهستان در طول این بازی قدرت و تمرکز بیشتر خود نسبت به حریف را نشان داد اما دروازه‌بان سوئد نیز بارها و بارها مانع از گلزنی این تیم شد. این در حالی بود که وویچک شزنی در دروازه لهستان نیز روی چند صحنه درخشان ظاهر شد.

لواندوفسکی در پی صعود تیم ملی فوتبال لهستان به جام جهانی 2022 قطر به خبرگزاری رویترز گفت:«من در کنفرانس خبری پیش از بازی گفتم که زمان پیروزی ما فرا رسیده است و این کار را انجام خواهیم داد. در نهایت هم این کار را انجام دادیم. اگر نگویم سخت‌ترین پنالتی فوتبالم، بی شک یکی از سخت‌ترین پنالتی‌هایی بود که تاکنون زده ام. می‌خواستم روی ضربه‌ام تمرکز کنم، اما در عین حال می‌دانستم چه پنالتی خطرناکی است. قطعاً این یکی از سخت‌ترین پنالتی‌های دوران حرفه‌ای من بود.»
به گزارش "ورزش سه"، رود فن نیستلروی از فصل بعد سرمربی پی اس وی آیندهوون خواهد بود و این خبر را امروز باشگاه هلندی تایید کرد. او که بین سال های 1998 تا 2001 برای آیندهوون بسیار خوش درخشید و از همین باشگاه راهی منچستریونایتد شد، از فصل بعد جانشین راجر اشمیت خواهد شد. آیندهوون پس از 27 بازی با دو امتیاز کمتر از آژاکس در رده دوم لیگ هلند قرار دارد. 
فان نیستلروی مربی تیم جوانان باشگاه بود و سابقه حضور در کادر فنی تیم ملی هلند را نیز دارد. او در اولین واکنش خود پس از امضای قرارداد با پی اس وی گفت:«مدت ها منتظر چنین لحظه ای بودم و برایش تلاش زیادی کردم.»
فان نیستلروی در دوران فوتبالش برای منچستریونایتد و رئال مادرید گل های فراوانی زد و جام های قهرمانی مهمی را جشن گرفت.
از دو سال گذشته به دلیل همه گیری بیماری کرونا قوانین جدیدی وارد فوتبال شد و فیفا در این دوران قوانین خود را به روزرسانی کرد.
یکی از قوانین جدید در ایام کرونا 5 تعویض در یک بازی به جای 3 تعویض بود. این اقدام به دلیل فشار کمتر به بازیکنان در ایام کرونا و دور نگه داشتن آنها از آسیب دیدگی انجام شد. قانونی که در اکثر لیگ های معتبر دنیا به اجرا گذاشته شد ولی در لیگ برتر به غیر از ادامه فصل 20-2019 که در تابستان به انجام رسید، قانون سه تعویض بر قوت خود باقی ماند. در همین رابطه ماه پیش سایت اتلتیک انگلیس از احتمال تثبیت قانون کرونایی 5 تعویض برای همیشه در لیگ برتر انگلیس خبر داد.
با اعلام نشریه تایمز، باشگاه‌های لیگ برتر انگلیس فردا جلسه‌ای در لندن برگزار خواهند کرد تا رای نهایی خود در خصوص اجرای قانون پنج تعویض در لیگ برتر را اعلام کنند. اطمینان زیادی برای موافقت با این قانون وجود دارد. البته دست‌یابی به توافق کامل در مورد قانون جدید ساده نبود و تیم‌های میانه و انتهای جدولی در ابتدا مخالف افزایش تعداد تعویض‌ها بودند اما به هر صورت، توافق حاصل شد. قرار است تیم‌ها از فصل بعدی لیگ برتر انگلیس اجازه انجام پنج تعویض را داشته باشند.
ه گزارش خبرگزاری فارس، سایت کنفدراسیون فوتبال آسیا بعد از اتمام مسابقات مقدماتی جام جهانی 2022 به معرفی نامزدهای کسب عنوان بهترین گل هفته آخر این رقابت ها پرداخت.

گل زیبا و فنی علیرضا جهانبخش به تیم ملی لبنان جزو نامزدهای کسب این جایزه قرار گرفت. در زیر می توانید کاندیداهای کسب جایزه بهترین گل هفته را تماشا کنید.



تیم ملی کشورمان در آخرین بازی خود در مشهد موفق شد لبنان را با نتیجه 2 بر صفر شکست دهد و با اقتدار با 25 امتیاز صدرنشین گروه اول راهی جام جهانی 2022 شد.

تیم ملی کشورمان در سید سوم در کنار تیم های سنگال، ژاپن، صربستان، لهستان، کره جنوبی، مراکش و تونس ایستاد و این بدان معناست شاگردان اسکوچیچ امشب در قرعه کشی جام جهانی با این تیم ها همگروه نمی شوند.
ه گزارش خبرگزاری فارس، در ادامه رقابت های فوتبال انتخابی جام جهانی 2022 قطر، دو تیم مکزیک و آمریکا هم راهی قطر شدند.

در این رقابت ها، آمریکا در مصاف با کاستاریکا با دو گل شکست خورد.

مکزیک هم در تقابل با السالوادور با دو گل پیروز شد.

پیش از این هم کانادا راهی جام جهانی شده بود.

کاستاریکا هم با 25 امتیاز راهی پلی آف جام جهانی شد.

فیفا اخراج تیم ملی فوتبال روسیه و باشگاه های این کشور از رقابت های خود را تایید کرد.

به گزارش ایسنا و به نقل از استار، فیفا حذف تیم های روسی از تمامی رقابت های خود را تایید کرد.  علاوه بر این، باشگاه های روسیه و تیم های ملی این کشور اجازه ندارند در مسابقات اتحادیه جهانی فوتبال (فیفا) شرکت کنند. فیفا محرومیت تیم های روسی از تمامی رقابت های خود را تایید و اعلام کرد، در دوحه شهر میزبان جام جهانی چندین تصمیم اتخاذ شده در مورد جنگ تجاوزکارانه روسیه علیه اوکراین تصویب شده است. در حال حاضر نه باشگاه های روسیه و نه تیم های ملی روسیه اجازه حضور در رقابتهای اتحادیه جهانی را ندارند. فیفا قبلا این تصمیم را گرفته بود و اکنون این تصمیم تایید شده است. 

اخیراً دادگاه داوری ورزش CAS درخواست روس ها علیه تعلیق تیم های این کشور توسط فیفا را رد کرد. تیم ملی روسیه در آستانه بازی مرحله نیمه نهایی پلی آف جام جهانی مقابل لهستان از دور مقدماتی جام جهانی کنار گذاشته شد و به همین دلیل جام جهانی قطر را از دست داد.

فیفا همچنین تصمیم گرفته بود که قراردادهای بازیکنان با باشگاه های اوکراینی به طور خودکار تا پایان فصل به حالت تعلیق درآید.

ستاره تیم ملی کشورمان به عنوان بهترین بازیکن مقدماتی جام جهانی 2022 قطر انتخاب شد.

به گزارش خبرگزاری فارس، مسابقات مقدماتی جام جهانی 2022 قطر در منطقه آسیا به پایان رسید به همین خاطر کنفدراسیون فوتبال آسیا بهترین بازیکنان این رقابت ها را معرفی کرد.

مهدی طارمی ستاره تیم ملی کشورمان و عضو باشگاه پورتو در این رقابت ها درخشش خوبی داشت و موفق شد با به ثمر رساندن 4 گل و 2 پاس گل(با تعداد بازی کمتر نسبت به رقبا) بهترین بازیکن مقدماتی جام جهانی در آسیا لقب بگیرد

علیرضا جهانبخش کاپیتان تیم ملی کشورمان نیز در لیست بهترین گلزنان در مقدماتی جام جهانی با به ثمر رساندن 4 گل در رده سوم ایستاد.
تیم ملی کشورمان با برد 2 بر صفر مقابل لبنان و با 25 امتیاز، به عنوان صدرنشین راهی جام جهانی 2022 قطر شد.

به گزارش همشهری آنلاین با صعود آمریکا و مکزیک به جام جهانی تعداد تیم های حاضر در این مسابقات به عدد ۲۹ رسید. به این ترتیب با صعود ۳ تیم دیگر از پلی آف گروه بندی جام جهانی کامل خواهد شد. با این حال سیدبندی این رقابت ها پیش از صعود این ۳ تیم هم مشخص شده است که بر این اساس تیم ملی ایران در سید سوم قرار گرفته است.

اما تیم های باقی مانده به چه نحوی به جام جهانی صعود خواهند کرد.
در منطقه اروپا برنده دیدار اسکاتلند - اوکراین باید با تیم ملی ولز دیدار کند تا تیم صعود کننده به جام جهانی مشخص شود. 

در منطقه آسیا برنده دیدار امارات - استرالیا باید با پرو دیدار کند تا تیم صعود کننده به جام جهانی مشخص شود.

نیوزیلند نیز با تیم ملی فوتبال کاستاریکا دیدار خواهد کرد تا تیم برنده به جام جهانی راه یابد. هر سه تیم صعود کرده از بازی های پلی آف در سید ۴ قرار خواهند گرفت.

سیدبندی نهایی جام جهانی ۲۰۲۲ 
سید یک: قطر، برزیل، بلژیک، فرانسه، آرژانتین، انگلیس، اسپانیا، پرتغال

سید ۲: آلمان، هلند، دانمارک، سوئیس، اروگوئه، کرواسی، مکزیک، آمریکا

سید ۳: سنگال، ایران، ژاپن، صربستان، لهستان، کره جنوبی، مراکش، تونس

سید ۴: کانادا، کامرون، اکوادور، عربستان، غنا، ۳ تیم صعود کننده از پلی‌آف

اما سخت‌ترین گروه ممکنی که احتمال دارد نصیب ایران شود به این شرح است:

برزیل، آلمان، ایران، کانادا 

آسان‌ترین گروه هم برای تیم ملی شامل ۳ همگروهی از ۳ قاره مختلف است:

پرتغال، آمریکا، ایران، غنا 
قرعه کشی جام جهانی فردا جمعه در دوحه برگزار می شود و تیم‌های راه یافته به این مرحله از رقابت‌ها حریفان خود را خواهند شناخت. 
فدراسیون فوتبال توضیحاتی در خصوص اتفاقات رخ داده در مشهد ارائه کرد.

به گزارش همشهری‌آنلاین به نقل از سایت فدراسیون فوتبال، فدراسیون با توجه به برخی اتفاقات و حواشی پیش آمده در خصوص برگزاری مسابقه تیم‌های ملی ایران و لبنان در مشهد مقدس موارد و موضوعاتی را به استحضار مردم شریف ایران اسلامی می‌رساند:

«ضمن قدردانی از همکاری و تعامل مسئولین و مدیران محترم استان خراسان رضوی و استقبال شایسته و پرشور فوتبال دوستان عزیز و شریف این استان و با تبریک مجدد صعود و صدرنشینی تیم ملی فوتبال جمهوری اسلامی ایران پس از پیروزی برابر لبنان در مرحله انتخابی رقابت‌های جام جهانی لازم است در خصوص برخی موضوعات، شایعات و حواشی مرتبط با برگزاری این بازی مواردی به اطلاع و استحضار علاقمندان به فوتبال رسانده شود.

برگزاری یک مسابقه ملی در شهر مقدس مشهد در مجاورت حرم مطهر رضوی و انتقال بازی تیم ملی به خارج از تهران در راستای تمرکز زدایی و اهتمام ویژه به تعلقات و احساسات فوتبال دوستان سراسر کشور گامی ارزشمند و مایه فخر و مباهات بود که با تعامل نزدیک و همه جانبه کلیه دستگاه‌ها و مسئولین اجرایی استان در همکاری با فدراسیون فوتبال رقم خورد و می‌تواند زمینه ساز برگزاری مسابقات بین المللی در شهرهای مختلف ایران اسلامی باشد.

تا ۷۲ ساعت قبل از مسابقه بر اساس کلیه مذاکرات و هماهنگی‌های صورت گرفته مقرر بود این بازی بر اساس پروتکل و مصوبات ستاد کرونا بدون تماشاگر برگزار شود، با این وجود و در شرایطی که شهر مقدس مشهد برای نخستین بار میزبانی از یک مسابقه ملی رسمی را بر عهده داشت تغییر شرایط و حضور تماشاگران موضوعات و اتفاقات تازه ای را رقم زد به شکلی که حتی نمایندگان کنفدراسیون فوتبال آسیا و فیفا از تغییر روند برگزاری بازی و حضور تماشاگران در این مسابقه اظهار تعجب کردند.

در این موقعیت و با توجه به محدودیت زمانی، بلیط فروشی با رعایت ضوابط و پروتکل‌ها و وارد کردن کلیه تماشاگران به ورزشگاه با مشکلات و سختی‌های ویژه ای همراه بود با این وجود ورود بانوان در چنین موقعیتی بدون فراهم بودن زمینه و بسترهای لازم همچنین پیش بینی و امکان بلیط فروشی غیر ممکن و بحران ساز به نظر می‌رسید.

فدراسیون فوتبال پیش از این تمایل و اراده خود در حمایت از ورود بانوان به ورزشگاه‌ها را در مسابقات مختلف ملی و باشگاهی بین المللی به اثبات رسانده و بارها از طریق بلیط فروشی آنلاین با پیش بینی مسیرها و جایگاه‌های مجزا این اتفاق در ورزشگاه آزادی بدون هیچ مشکلی روی داده با این وجود در این فاصله کوتاه و در نخستین تجربه رسمی و بین المللی شهر مشهد امکان پیش بینی و فراهم سازی شرایط مساعد برای ورود بانوان به استادیوم و فراهم ساختن امکان ورود امن همچنین گیت های مناسب، امکانات مورد نیاز و جایگاه وِیژه وجود نداشته و حتی پروسه بلیط فروشی در بخش آقایان نیز به دلیل مهلت کوتاه اعلام شده با مشکلات و نواقص متعدد به سختی در فاصله سه روز به انجام بازی اجرایی شد. بر همین اساس هیچکدام از مسئولین فدراسیون فوتبال از بانوان علاقمند به فوتبال جهت خرید بلیط تماشای این مسابقه در شهر مقدس مشهد دعوت به عمل نیاورده و حتی تلاش‌هایی که جهت حضور بانوان در ورزشگاه صورت گرفت با هدف ارائه بلیط رایگان و مشروط بر فراهم سازی شرایط و زیرساخت‌های مناسب بود که محقق نشد.

اخبار منتشر شده در خصوص ممانعت از ورود اشخاص دارای بلیط اعم از آقایان و بانوان غیر واقعی بوده و در حالی که در اطلاعیه و اخبار مختلف از فوتبال دوستان عزیز درخواست شد بدون تهیه بلیط به شکل قانونی و با ثبت و ورود اطلاعات صحیح در اطراف ورزشگاه حاضر نشوند متأسفانه هزاران نفر از آقایان و بانوان فوتبال دوست بدون در اختیار داشتن بلیط در اطراف استادیوم حضور یافته و خواستار ورود به ورزشگاه بودند که این اتفاق موجب بروز اتفاقات و مشکلات مختلف و متعدد شد.

بر اساس بانک اطلاعاتی سامانه بلیط فروشی مجموعاً تنها ۹ نفر از بانوان در این سامانه اقدام به خرید بلیط در بخش جایگاه آقایان کرده بودند که حداکثر طی ۴۸ ساعت وجوه دریافت شده به این اشخاص بازگردانده خواهد شد. برخی دیگر از موارد ثبت شده با کد ملی و اسامی نادرست نیز مصداق تخلف و ثبت اطلاعات غیر واقعی به شمار می‌رود که بر اساس عدم انطباق اطلاعات وارده با کارت شناسایی ملی بلیط‌های دریافت شده به این صورت نیز فاقد اعتبار می‌باشد.

همچنین متأسفانه برخی افراد سودجو در حاشیه برگزاری این مسابقه اقدام به چاپ و فروش بلیط‌های جعلی به برخی از آقایان و بانوان فوتبال دوست نمودند که با ورود نهادهای مرتبط با متخلفین برخورد لازم صورت پذیرفته با این وجود بانوانی که از این مرکز غیر معتبر اقدام به تهیه بلیط کرده بودند به عدم امکان ورود به ورزشگاه با در دست داشتن بلیط‌های خریداری شده جعلی معترض بودند که طبیعتاً امکان ورود با استفاده از این بلیط‌ها وجود نداشته است.

در نهایت فدراسیون فوتبال ضمن ابراز تأسف از برخی حوادث روی داده در حاشیه این مسابقه بر ضرورت فراهم شدن زیرساخت‌ها و شرایط مناسب جهت حضور بانوان و آقایان در فضایی امن و ایمن با ایجاد زیرساخت‌های رفاهی مورد نیاز و مطلوب در ورزشگاه‌ها تاکید می‌کند. بدون تردید اتفاقات تلخ روی داده در حاشیه این مسابقه حاصل شیطنت و سودجویی افرادی است که با فروش و چاپ بلیط جعلی نظم و امنیت ورزشگاه را به خطر انداخته و مسببین اصلی این حوادث به شمار می‌روند.»
به گزارش همشهری‌آنلاین به نقل از سایت فدراسیون فوتبال، فدراسیون با توجه به برخی اتفاقات و حواشی پیش آمده در خصوص برگزاری مسابقه تیم‌های ملی ایران و لبنان در مشهد مقدس موارد و موضوعاتی را به استحضار مردم شریف ایران اسلامی می‌رساند:

«ضمن قدردانی از همکاری و تعامل مسئولین و مدیران محترم استان خراسان رضوی و استقبال شایسته و پرشور فوتبال دوستان عزیز و شریف این استان و با تبریک مجدد صعود و صدرنشینی تیم ملی فوتبال جمهوری اسلامی ایران پس از پیروزی برابر لبنان در مرحله انتخابی رقابت‌های جام جهانی لازم است در خصوص برخی موضوعات، شایعات و حواشی مرتبط با برگزاری این بازی مواردی به اطلاع و استحضار علاقمندان به فوتبال رسانده شود.

برگزاری یک مسابقه ملی در شهر مقدس مشهد در مجاورت حرم مطهر رضوی و انتقال بازی تیم ملی به خارج از تهران در راستای تمرکز زدایی و اهتمام ویژه به تعلقات و احساسات فوتبال دوستان سراسر کشور گامی ارزشمند و مایه فخر و مباهات بود که با تعامل نزدیک و همه جانبه کلیه دستگاه‌ها و مسئولین اجرایی استان در همکاری با فدراسیون فوتبال رقم خورد و می‌تواند زمینه ساز برگزاری مسابقات بین المللی در شهرهای مختلف ایران اسلامی باشد.

تا ۷۲ ساعت قبل از مسابقه بر اساس کلیه مذاکرات و هماهنگی‌های صورت گرفته مقرر بود این بازی بر اساس پروتکل و مصوبات ستاد کرونا بدون تماشاگر برگزار شود، با این وجود و در شرایطی که شهر مقدس مشهد برای نخستین بار میزبانی از یک مسابقه ملی رسمی را بر عهده داشت تغییر شرایط و حضور تماشاگران موضوعات و اتفاقات تازه ای را رقم زد به شکلی که حتی نمایندگان کنفدراسیون فوتبال آسیا و فیفا از تغییر روند برگزاری بازی و حضور تماشاگران در این مسابقه اظهار تعجب کردند.

در این موقعیت و با توجه به محدودیت زمانی، بلیط فروشی با رعایت ضوابط و پروتکل‌ها و وارد کردن کلیه تماشاگران به ورزشگاه با مشکلات و سختی‌های ویژه ای همراه بود با این وجود ورود بانوان در چنین موقعیتی بدون فراهم بودن زمینه و بسترهای لازم همچنین پیش بینی و امکان بلیط فروشی غیر ممکن و بحران ساز به نظر می‌رسید.

فدراسیون فوتبال پیش از این تمایل و اراده خود در حمایت از ورود بانوان به ورزشگاه‌ها را در مسابقات مختلف ملی و باشگاهی بین المللی به اثبات رسانده و بارها از طریق بلیط فروشی آنلاین با پیش بینی مسیرها و جایگاه‌های مجزا این اتفاق در ورزشگاه آزادی بدون هیچ مشکلی روی داده با این وجود در این فاصله کوتاه و در نخستین تجربه رسمی و بین المللی شهر مشهد امکان پیش بینی و فراهم سازی شرایط مساعد برای ورود بانوان به استادیوم و فراهم ساختن امکان ورود امن همچنین گیت های مناسب، امکانات مورد نیاز و جایگاه وِیژه وجود نداشته و حتی پروسه بلیط فروشی در بخش آقایان نیز به دلیل مهلت کوتاه اعلام شده با مشکلات و نواقص متعدد به سختی در فاصله سه روز به انجام بازی اجرایی شد. بر همین اساس هیچکدام از مسئولین فدراسیون فوتبال از بانوان علاقمند به فوتبال جهت خرید بلیط تماشای این مسابقه در شهر مقدس مشهد دعوت به عمل نیاورده و حتی تلاش‌هایی که جهت حضور بانوان در ورزشگاه صورت گرفت با هدف ارائه بلیط رایگان و مشروط بر فراهم سازی شرایط و زیرساخت‌های مناسب بود که محقق نشد.

اخبار منتشر شده در خصوص ممانعت از ورود اشخاص دارای بلیط اعم از آقایان و بانوان غیر واقعی بوده و در حالی که در اطلاعیه و اخبار مختلف از فوتبال دوستان عزیز درخواست شد بدون تهیه بلیط به شکل قانونی و با ثبت و ورود اطلاعات صحیح در اطراف ورزشگاه حاضر نشوند متأسفانه هزاران نفر از آقایان و بانوان فوتبال دوست بدون در اختیار داشتن بلیط در اطراف استادیوم حضور یافته و خواستار ورود به ورزشگاه بودند که این اتفاق موجب بروز اتفاقات و مشکلات مختلف و متعدد شد.

بر اساس بانک اطلاعاتی سامانه بلیط فروشی مجموعاً تنها ۹ نفر از بانوان در این سامانه اقدام به خرید بلیط در بخش جایگاه آقایان کرده بودند که حداکثر طی ۴۸ ساعت وجوه دریافت شده به این اشخاص بازگردانده خواهد شد. برخی دیگر از موارد ثبت شده با کد ملی و اسامی نادرست نیز مصداق تخلف و ثبت اطلاعات غیر واقعی به شمار می‌رود که بر اساس عدم انطباق اطلاعات وارده با کارت شناسایی ملی بلیط‌های دریافت شده به این صورت نیز فاقد اعتبار می‌باشد.

همچنین متأسفانه برخی افراد سودجو در حاشیه برگزاری این مسابقه اقدام به چاپ و فروش بلیط‌های جعلی به برخی از آقایان و بانوان فوتبال دوست نمودند که با ورود نهادهای مرتبط با متخلفین برخورد لازم صورت پذیرفته با این وجود بانوانی که از این مرکز غیر معتبر اقدام به تهیه بلیط کرده بودند به عدم امکان ورود به ورزشگاه با در دست داشتن بلیط‌های خریداری شده جعلی معترض بودند که طبیعتاً امکان ورود با استفاده از این بلیط‌ها وجود نداشته است.

در نهایت فدراسیون فوتبال ضمن ابراز تأسف از برخی حوادث روی داده در حاشیه این مسابقه بر ضرورت فراهم شدن زیرساخت‌ها و شرایط مناسب جهت حضور بانوان و آقایان در فضایی امن و ایمن با ایجاد زیرساخت‌های رفاهی مورد نیاز و مطلوب در ورزشگاه‌ها تاکید می‌کند. بدون تردید اتفاقات تلخ روی داده در حاشیه این مسابقه حاصل شیطنت و سودجویی افرادی است که با فروش و چاپ بلیط جعلی نظم و امنیت ورزشگاه را به خطر انداخته و مسببین اصلی این حوادث به شمار می‌روند.»
به گزارش همشهری‌آنلاین علی کریمی در فضای مجازی از تعلیق فوتبال ایران در آینده ای نزدیک خبر داده و مدعی شد فوتبال ایران نیز مثل پرسپولیس و استقلال از حضور در آسیا محروم خواهند شد. این ادعای جادوگر در پاسخ به توییت سراجی عضو هیات رییسه فدراسیون فوتبال بود.
لویس مارتینز کمک مربی سابق زنیت و تاتنهام به کادر فنی تیم فوتبال فولاد مبارکه سپاهان اضافه شد.

به گزارش همشهری آنلاین لویس مارتینز، مربی با سابقه پرتغالی پس از انجام مذاکره با محرم نویدکیا سرمربی تیم فوتبال سپاهان و طی جلسات با مدیرعامل و هیات مدیره باشگاه به عنوان مربی به کادر فنی تیم فوتبال این باشگاه اضافه شد.

مارتینز سابقه مربیگری در تیم‌هایی مانند اسپورتینگ لیسبون، اسپورتینگ کلاب، پورتیموننزه و براگای پرتغال، تاتنهام انگلیس، زنیت سن پترزبورگ روسیه، الاهلی عربستان و تیم ملی عربستان را در کارنامه خود دارد.
 گزارش همشهری آنلاین مصری ها که امید زیادی داشتند به جام جهانی برسن در ضربات پنالتی درگیر یک حاشیه عجیب شدند. تماشاگران سنگالی به قدری روی بازیکنان این تیم هنگام زدن ضربات پنالتی لیرز انداختند که تمرکز بازیکنان این تیم به نوعی از بین رفت. محمد صلاح ستاره مصری ها هم که زننده اولین پنالتی این تیم بود به شکلی که مشاهده می کنید موفق نشد تا ضربه خود را تبدیل به گل کند. او زننده اولین ضربه پنالتی مصری ها بود.
 به گزارش همشهری  آنلاین با صعود پرتغال و آرژانتین به جام جهانی دو فوق ستاره فوتبال جهان به یک رکورد خاص رسیدند. مسی و رونالدو در جام جهانی قطر پنجمین حضورشان در این مسابقات را تجربه خواهند کرد.

رونالدو و مسی نخستین جام جهانی را در سال ۲۰۰۶ تجربه کردند و این حضور در سال های ۲۰۱۰، ۲۰۱۴ و ۲۰۱۸ تکرار شد. جام جهانی ۲۰۲۲ قطر نیز پنجمین حضور این ۲ ستاره فوتبال جهان خواهد بود.

به این ترتیب این دو بازیکن به جمع ۳ بازیکن تاریخ ساز جام جهانی خواهند رسید. پیش از این کارباخال دروازه بان تیم ملی مکزیک در سال های ۱۹۵۰ تا ۱۹۶۶ و لوتار ماتیوس در سال های ۱۹۸۲ تا ۱۹۹۸ در ۵ دوره جام جهانی شرکت کرده بودند.

به این جمع باید لوییجی بوفون را هم اضافه کرد که از سال ۱۹۹۸ تا ۲۰۱۴ در ۵ دوره این رقابت ها حاضر شد. هر چند او  در ۱۹۹۸ و۲۰۱۴ موفق نشد برای تیم ملی ایتالیا به میدان برود.
سرمربی سابق تیم ملی ایران با انتشار متنی از شاگردانش و مردم مصر خداحافظی کرد.
به گزارش همشهری آنلاین تیم ملی مصر در مصاف با سنگال پس از تساوی در وقت های قانونی و اضافی در ضربات پنالتی مغلوب شد تا از رسیدن به جام جهانی ۲۰۲۲ قطر باز بماند.

کارلوس کی‌روش در کنفرانس خبری بعد از بازی گفت: «همه چیز تمام شده و ما جام جهانی را از دست دادیم، حرف زیادی برای گفتن وجود ندارد.»

او با تایید شایعه‌ی استعفایش هم گفت: «وقت آن رسیده که هدایت تیم ملی مصر را به شخص دیگری واگذار کنند.»

کی‌روش ادامه داد: «ما برای صعود به جام جهانی، از همه‌ی تلاش و انرژی‌مان استفاده و همه‌ی راه‌حل‌ها را آزمایش کردیم؛ بازی را به ضربات پنالتی بردیم و فکر می‌کنم هواداران تیم از این بابت رنج زیادی متحمل شدند. سنگال نماینده آفریقا و مصر در جام جهانی است؛ این پیغام من به شیرهای ترینگا (لقب تیم سنگال است).»

بعد از کنفرانس خبری هم کی روش با انتشار متنی در صفحه شخصی اش رسما از تیم ملی مصر خداحافظی کرد.  وی در متن خود از فدراسیون فوتبال مصر و بازیکنان تیم ملی مصر قدردانی و تشکر کرده است.

تیم ملی کشورمان با قرارگیری در رده بیست و یکم دنیا به صورت قطعی در سید سوم جای خواهد گرفت.

به گزارش همشهری آنلاین با پایان تقریبی رقابت های انتخابی جام جهانی، سیدبندی تیم های حاضر در این دوره از رقابت ها نیز مشخص شد. بر این اساس تیم ملی فوتبال ایران همچون دوره قبل در سید ۳ قرار خواهد گرفت. قرعه کشی جام جهانی جمعه در دوحه برگزار می شود و تیم ملی ایران حریفان خود را خواهد شناخت. البته رنکینگ نهایی ۱۰ فروردین ماه از سوی فیفا اعلام خواهد شد ولی سید بندی ها به احتمال فراوان شکل زیر خواهد بود.

سید اول: قطر، بلژیک، برزیل، فرانسه، آرژانتین، انگلیس، اسپانیا، پرتغال

 سید دوم: دانمارک، هلند، آلمان، مکزیک، آمریکا، سوئیس، کرواسی و اروگوئه قرار خواهند گرفت. در صورت عدم صعود مکزیک به صورت مستقیم به جام جهانی ۲۰۲۲ قطر، تیم ملی سنگال در سید دوم قرار خواهد گرفت.

به این ترتیب تیم ملی کشورمان با قرارگیری در رده بیست و یکم دنیا به صورت قطعی در سید سوم جای خواهد گرفت. با توجه به سیدبندی تیم ملی فوتبال ایران در جام جهانی، ایران قطعا با تیم‌هایی که در سید ۳ هستند هم گروه نخواهد شد. همین طور با دیگر تیم های آسیایی نظیر قطر، عربستان، ژاپن و کره جنوبی.

به این ترتیب دو همگروه ایران از میان تیم های سید اول و دوم که مشخص شده اند خواهد بود. در سید اول ایران قطعا با قطر میزبان همگروه نخواهد شد و ۷ تیم دیگر هم قرعه سختی خواهند بود. در سید دوم به نظر می رسد بهترین قرعه برای این تیم ملی آمریکا خواهد بود. باید دید ایران و آمریکا بعد از ۲۴ سال دوباره همگروه خواهند شد یا نه. سال 98 بازی دو تیم به عنوان بازی قرن نامگذاری شده بود.
پرتغال و لهستان دو نماینده دیگر اروپا در جام جهانی خواهند بود.

به گزارش همشهری آنلاین در رقابت های انتخای جام جهانی در منطقه اروپا و در مرحله نهایی پلی آف تیم ملی پرتغال به مصاف مقدونیه شمالی رفت و با درخشش برونو فرناندز به برتری ۲ بر صفر رسید تا راهی قطر شود. 

مقدونیه شمالی که در مرحله قبلی تیم ملی ایتالیا و قهرمان اروپا را شکست داده بود دیشب نتوانست شگفتی دیگری خلق کند تا پنجمین جام جهانی در انتظار رونالدو باشد.

۲ گل پرتغال را برونو فرناندز در دقایق ۳۲ و ۶۵ به ثمر رساند تا به ستاره اصلی تیم لقب گیرد. 

در دیگر بازی انتخابی جام جهانی در اروپا، تیم ملی لهستان در خانه به مصاف سوئد رفت و به برتری ۲ بر صفر رسید تا این تیم نیز به قطر برسد. رابرت لواندوفسکی (پنالتی ۴۹) و زیلنسکی ۷۲ گل های لهستان را به ثمر رساندند. 

زلاتان که به تیم ملی سوئد بازگشته بود، در دقیقه ۸۰ وارد بازی شد ولی نتوانست مانع شکست تیمش شود. این بازیکن در پلی آف جام جهانی ۲۰۱۴ نیز مقابل پرتغال شکست خورده بود تا یک ناکامی دیگر در رسیدن به جام جهانی را به ثبت رساند.

به این ترتیب پرتغال و لهستان دیگر نماینده های اروپا در جام جهانی خواهند بود.

اروپا البته یک نماینده دیگر نیز دارد که در تابستان مشخص خواهد شد. برنده اسکاتلند و اوکراین با تیم ملی ولز بازی خواهد کرد تا در جام جهانی حاضر شوند.

شاگردان کی روش شکست تلخی را بربر سنگال تجربه کردند تا از رسیدن به جام جهانی باز بمانند.

به گزارش همشهری آنلاین در ادامه رقابت های فوتبال انتخابی جام جهانی در قاره آفریقا و در دیدار برگشت، سنگال میزبان مصر بود و با یک گل به پیروزی رسید تا کار در نهایت به ضربات پنالتی کشیده شود. در این ضربات سنگالی ها موفق تر عمل کردند و با نتیجه ۳ بر یک پیروز شدند و توانستند با شکست شاگردان کی روش راهی جام جهانی قطر شوند.

در این بازی محمد صلاح پنالتی نخست مصر را از دست داد تا در مصاف با سنگالی‌ها بازهم ناکام بماند. در دیگر بازی پلی آف در آفریقا، تیم ملی غنا به مصاف نیجریه رفت و به تساوی یک بر یک رسید.

بازی رفت در زمین غنا با تساوی بدون گل به پایان رسیده بود تا با قانون گل زده در خانه حریف، غنا راهی جام جهانی شود و دستِ نیجریه از رسیدن به جام جهانی کوتاه بماند. به این ترتیب، غنا و سنگال به عنوان ۲ نماینده از آفریقا به جام جهانی رسیدند.

اما در دیگر بازی ها تیم ملی کامرون به مصاف الجزایر رفت و در یک بازی نفس گیر، حساس و فوق العاده جذاب به برتری ۲ بر یک رسید تا به شکلی دراماتیک و عجیب و غریب مسافر قطر شود.

بازی رفت با برتری یک بر صفر الجزایر به پایان رسیده بود ولی در بازی برگشت کامرون یک نمایش شاهکار به ثبت رساند و در دقیقه ۱۲۴ گل برتری خود و صعود به جام جهانی را به ثمر رساند.

کامرون ابتدا با گل چوپوموتینگ در دقیقه ۲۲ به گل رسید تا همه چیز برابر شود. بازی در ۹۰ دقیقه با برتری یک بر صفر کامرون به پایان رسید و به دلیل برد یک بر صفر الجزایر در بازی رفت، این مسابقه به وقت های اضافی رفت. 

در دقیقه ۹۸ اسلام سلیمانی یک گل برای الجزایر به ثمر رساند ولی داور با کمک ویدیوچک  آن را رد کرد. در انتها در لحظه ای که همه گمان کردند باید منتظر ضربات پنالتی باشند ولی در دقیقه ۱۱۸ احمد طوبا با یک ضربه سر دروازه اونانا را باز کرد تا الجزایر در واپسین لحظات به گل دست یابد.

الجزایر پس از این گل در خانه شادمانی به پا کرد و به تصور اینکه راهی جام جهانی شده تمرکزش را از دست داد تا کامرون از این فرصت نهایت استفاده را ببرد. کامرون در دقیقه ۱۲۴ و در لحظه آخر با ضربه اکامبی به گل رسید تا به برتری ۲ بر یک دست یابد و با مجموع ۲ بر ۲ و قانون گل زده در خانه حریف راهی جام جهانی شود.  

کامرون با این پیروزی یک صعود دراماتیک را خلق کرد و توانست پس از ۸ سال دوباره راهی جام جهانی شود. اما دو نماینده دیگر قاره آفاریقا هم در بازی تیم های ملی مراکش و کنگو و همچنین تونس و مالی مشخص شد. مراکش دیشب در بازی برگشت برابر کنگو به برتری ۴ بر یک رسید تا راهی قطر شود.

 بازی رفت با تساوی یک بر یک به پایان رسیده بود ولی شیرهای اطلس در بازی برگشت و در خانه شاهکار به پا کردند و با مجموع ۵ بر یک راهی جام جهانی شدند.

از طرف دیگر تیم ملی تونس و مالی به تساوی بدون گل رسیدند تا با برد تونس در بازی رفت، این تیم راهی جام جهانی شود.

تونس در بازی رفت مقابل مالی به برتری یک بر صفر رسیده بود. به این ترتیب سنگال، کامرون، تونس، مراکش و غنا ۵ تیم راه یافته از قاره آفریقا به جام جهانی بودند.
تیم فوتبال امارات با شکست کره‌جنوبی، توانست حریف استرالیا در پلی‌آف مقدماتی جام جهانی شود

به گزارش همشهری آنلاین دو دیدار باقی مانده گروه اول مقدماتی جام جهانی ۲۰۲۲ قطر در منطقه آسیا از ساعت ۱۸:۱۵ به صورت همزمان برگزار شد که در مهم‌ترین دیدار، کره‌جنوبی با یک گل مغلوب امارات شد تا ضمن پایان روند شکست‌ناپذیری‌ این تیم، پس از ایران در رده دوم گروه A این مسابقات قرار بگیرد.

تک گل امارات را در این دیدار عبدالله سهیل در دقیقه ۵۴ به ثمر رساند.

امارات با این پیروزی ۱۲ امتیازی شد و با قرار گرفتن در رده سوم، باید در دیدار پلی‌آف به مصاف استرالیایی برود که در رده سوم گروه B مقدماتی جام جهانی قرار گرفت.

در دیگر دیدار گروه اول، عراق مهمان سوریه بود که با نتیجه یک بر یک متوقف شد و از صعود به پلی‌آف جا ماند.

ابتدا علا الدالی در دقیقه ۳ برای سوریه گلزنی کرد و تک‌ گل عراق را نیز آیمن حسین در دقیقه ۳۱ به ثمر رساند. در این گروه عراق با ۹ امتیاز چهارم شد و سوریه با ۶ امتیاز در جایگاه پنجم قرار گرفت.
مهرداد سراجی اعلام کرد با فحاشی میدان را خالی نمی کند.
به گزارش طرفداری، بازماندگان رئیس فدراسیون معزول که با اشتباهات خود نقش غیر قابل انکاری در فاجعه مشهد داشتند، روز گذشته در فضای مجازی خط فحاشی به عضو هیات رئیسه فدراسیون فوتبال و آن دسته از نمایندگان مجلس که خواهان برخورد جدی با افراد مقصر در اتفاق تلخ مشهد هستند را صادر کردند.
جلال رشیدی نماینده مجلس که خواهان طرح سوال از وزیر ورزش شده بود اهانت‌های زیادی را در فضای مجازی تحمل کرد. همچنین سایر افرادی که معتقدند عوامل اتفاق تلخ مشهد در هر جایگاهی که هستند باید احضار و استیضاح شوند، در فضای مجازی مورد هدف فحاش ها قرار گرفته اند.
در چنین شرایطی مهرداد سراجی اعلام کرد این توهین ها و تهمت ها او را از میدان خارج نمی کند و همچنان پای کار فوتبال ایستاده است.
 مهرداد سراجی همچنین در توییت خود نوشت کار نیمه تمام را باید تمام کرد. منظور مهرداد سراجی از کار نیمه تمام این است که عزل موقت شهاب عزیزی خادم کافی نیست و تمام کسانی که در وزارت ورزش و فدراسیون فوتبال از رئیس معزول فدراسیون حمایت می‌کردند باید مثل او پاکسازی شوند.
تا زمانی که حامیان عزیزی‌خادم در وزارت ورزش مشغول فعالیت هستند و گماشته های او در فدراسیون فوتبال حضور دارند، این خطر احساس می شود که رئیس معزول فدراسیون فوتبال با کمک این افراد دوباره به فوتبال برگردد. فحاشی های ۲۴ ساعت گذشته که از جنس همان فحاشی های افراد پاکسازی شده است، نشان داد گماشته های گروه قبلی همچنان در حال فعالیت هستند
در جشن تولد مهاجم تیم ملی اتفاق غیرمنتظره‌ای برای او رخ داد.

ه گزارش همشهری‌آنلاین تیم ملی فوتبال کشورمان در آخرین دیدار مرحله انتخابی نهایی جام جهانی ۲۰۲۲ به مصاف لبنان می‌رود اما یک اتفاق عجیب در اردوی تیم ملی نزدیک بود مهاجم تیم ملی را دچار دردسر کند.

دیشب اعضای تیم ملی جشن تولد کوچکی برای کریم انصاری‌فرد برگزار کردند که یکی از بازیکنان کیک را به صورت این بازیکن زد. ظاهراً شیئی در کیک وجود داشت که باعث آسیب دیدگی چشم انصاری‌فرد شد. با این حال خوشبختانه آسیب جدی و عمقی به چشم انصاری‌فرد وارد نشده اما این بازیکن راهی بیمارستان شده و بخشی از صورت او بخیه خورد.

حال عمومی مهاجم تیم ملی خوب بوده و خطر از بیخ گوش او گذشته است.
دربی ۹۸ پس از بازیهای دور برگشت مرحله یک هشتم نهایی چمپیونز لیگ انجام گرفت . بازیهایی که اگر مربیان ما به خودشان زحمت می دادند تا اندکی از آن بیاموزند شاید دربی ۹۸ خصوصا در نزد نیمه قرمز آن این گونه به پایان نمی رسید .
در بازیهای انجام شده تیم های اتلتیکو مادرید در زمین اختصاصی منچستر یونایتد توانست به مدد حاکم کردن تاکتیک همیشگیشان و اعتماد به نفس و شجاعت و واقع بینی شیاطین سرخ را چون سالهای پس از فرگوسن با غم مواجه کند . اتفاق بزرگتر در تورین رخ داد جائی که زیر دریایی های زرد یعنی تیم ویا رئال توانست بیانکو نری ها در جلوی دیدگان صاحبشان آنیلی با شکست سه بر صفر مواجه کند .
ویا رئال هم چون آتلتیکو مادرید با استفاده از سه اصلی ” واقع بینی ” و ” شجاعت ” و ” آگاهی تاکتیکی ” اتفاق بزرگی را برای فوتبال اروپا و افتخار داشتن سه سهمیه از لا لیگا در مرحله یک چهار نهایی را برای اسپانیا مقدر کند .اتفاق سوم هم در آمستردام رخ داد جایی که بنفیکا تیمی که در خانه به تساوی ۲ به ۲ در مقابل آژاکس رسیده بود توانست در آمستردام تیم پر امید اریک تن هاگ را شکست دهد تا فوتبال پرتغال هم در نزد ۸ تیم برتز چمپیونز لیگ نماینده ای داشته باشد . بنفیکا هم با ” واقع بینی ” از شرایط مسابقه و “آگاهی ” کادر فنی و ” شجاعت ” کل مجموعه تیم به موفقیت رسید و این در حالی رخ داد که در همان شب تیم لیور پول به خانه آرسنال رفت و تیم سر حال این روزهای میکل آرتتا را شکست داد تا به یک امتیازی پپ گواردیولا و شاگردانش برسد در آن بازی هم ” واقع بینی ” لیورپول از منزل و قدرتش و “آگاهی ” سر مربی چون کلوپ و ” شجاعت ” کل مجموعه تیم از لیورپول یک برنده ساخت .
اما دربی ما چگونه بود ؟
بر خلاف اظهار نظر عجیب گزارشگر بازی به هیچ عنوان نمی توان این بازی سراسر سر درگم از سوی بازیکنان و مربیان را ” دربی قرن ” نامید . مگر می تواند این بازیکنان را با ستارگان بزرگ دهه های ۴۰ و ۵۰ و ۶۰ و ۷۰ این دو تیم مقایسه کرد ؟
شخصیت بازیکنان و مربیان و مدیران خصوصا سر مربی تیم پرسپولیس قابل قیاس با تاریخچه این بازی حساس نیست . مگر مربی می تواند با زدن به سینه داور خود را برنده اعلام کند ؟ بر فرض که داور اشتباه کرده باشد مگر ارنج و نوع تاکتیک تیم پرسپولیس بی ایراد بود ند؟ آخر در کجای دنیا تیمی که نیاز به برد دارد با یک مهاجم آن هم بی تجربه در چنین میدانی وارد زمین می شود ؟
این چگونه است که مربیان پرسپولیس تقصیر را به گردن همه عالم می گذارند ولی هیچگاه نمی گویند چرا این تیم تا این حد در نقل و انتقال بد بوده است ؟ چرا علیرضا ابراهیمی بلند قامت بر روی نیمکت می نشیند و امثال فرجی و نعمتی قلب دفاع کوتاه قامت پرسپولیس را می سازند ؟ چرا هنانوف مدافع ثابت بازی های اخیر پرسپولیس روی نیمکت بود ؟ چرا بازیکنانی چون شجاعی و عبدی تا این حد بی انگیزه شده اند ؟ و چرا این تیم در تعویض ها و مدیریت زمان و تاکتیک تیمی بارها با مشکل روبرو شده است؟ چرا این تیم هنوز مشکل هماهنگی و بدنی و مشکلات تکنیکی خصوصا در درون دروازه دارد ؟ و…
پاسخ به این سوالها بی کرانند اما شاید بهترین آنها تنها به عدم رعایت سه فاکتور ” واقع بینی ” و “آگاهی ” و “شجاعت ” در نزد آقایانی که هنوز نمی دانند هفت هفته از مسابقات باقی مانده اما به فکر قهر کردن هستند بی گمان باشد .

یکی از بزرگترین شرکت کنندگان تاریخ جام جهانی یعنی تیم ایتالیا یا لاجوردی ها و یا به زبان ایتالیایی آتزوری قرار است که برای دومین دوره متوالی غایب بزرگ این مسابقات باشد. ایتالیا که از با سابقه ترین تیم های حاضر در این تورنمنت با ۱۸ دوره حضور و یکی از پر افتخار ترین تیمهای این جام با ۴ قهرمانی که در دو دوره ۱۹۳۴ و ۱۹۳۸ به طور متوالی صاحب این جام شده است و دو نایب قهرمانی و یک عنوان سومی و یک عنوان چهارمی را دارا می باشد حالا در تاریخ خود موفق به کسب یک شگفتی البته از نوع منفی شده است .
آنها در دو دوره متوالی یعنی در جامهای جهانی ۲۰۱۸ و ۲۰۲۲ ملقب به غایب بزرگ رقابت شده اند . باخت آنها به تیم مقدونیه شمالی بسیار عجیب تر از فینال جام جهانی ۱۹۳۴ و رفتاری است که تماشاگرانشان با یکی از بازیکنان تیم چک اسلواکی سابق پس از زدن اولین گل فینال انجام دادند و یکی از بازیکنان آنها را با سیم بستند و یا این که در جام جهانی ۱۹۳۸ در اولین بازی با پیراهن سیاه فاشیستها و ادای احترام به سبک فاشیستها مراسم قبل از بازی را انجام دادند .
شکست آنها بی تردید وحشتناک تر از باختشان به تیم کره شمالی و طوفان زرد جام جهانی ۱۹۶۶ بود و یا این که شگفتی این باخت کمتر از شگفتی پیروزی بر برزیل افسانه ای تله سانتانا در جام جهانی ۱۹۸۲ و قهرمانی در آن تورنمنت نبود .
باخت در مرحله پلی آف انتخابی دردناک تر از باخت در ضربات پنالتی در خانه آتزوری  در جام جهانی ۱۹۹۰وضربه پنالتی باجو در فینال ۱۹۹۴ آمریکا بود که توپ را به آسمان فرستاد تا طلایی پوشان برزیلی به سومین قهرمانی خود برسند و بی گمان شرم آورتر از بحران کالچو پولی در بحبوحه درخشش آنها در جام جهانی ۲۰۰۶ بود که قهرمانی چهارم ایتالیا در تورنمنت جام جهانی را منقش به فساد حاکم بر فوتبال آن کشور نمودو بحرانی که اعتبار مسابقات سری آ را خدشه دار کرد .
حالا ایتالیا توانست به تیمهایی چون چک اسلواکی قهرمان اروپا ۱۹۷۶ که در جام جهانی ۱۹۷۸ و دانمارک قهرمان اروپا ۱۹۹۲ که در جام جهانی ۱۹۹۴ و یونان قهرمان یورو ۲۰۰۴ که در جام جهانی ۲۰۰۶ صعود نکرد ملحق می شود که علیرغم داشتن عنوان قهرمانی اروپا ۲۰۲۰ در جام جهانی ۲۰۲۲ غایب است . ایتالیا سرزمین زیبایی و هنر و صد البته موطن تراژدی های مشهور چون رومئو و ژولیت حالا به زشتی و بی هنری و تراژدی فوتبالش مشهور است و باید چشم به آینده دوزد .

تیم ملی ایران قرار است  برای ششمین بار در تاریخ فوتبال خود پای به جام جهانی گذارد ، آن هم در خالی که در این تاریخ پر ماجرا برای اولین بار است که تیم ملی در سه دوره متوالی عضوی از کاروان جام جهانی می شود . در سه دوره اخیر همواره آرزویی در اذهان فوتبال دوستان ما بوده است که به دور دوم بازی ها صعود کنیم و این اتفاق در دوره پیشین جام جهانی و در گروهی که در نگاه اول بسیار سخت می نمود بسیار به واقعیت نزدیک شد و شاید اگر آن تک به تک را طارمی به تور دروازه پر تغال می دوخت اوضاع امروز فوتبال ما بدتر بود !
چرا از واژه ” بدتر ” استفاده می کنم ؟ زیرا معتقدم ما با اوهام و خیالات و گزافه گویی خیال رفتن در جمع تیمهای برتر گروه های اولیه جام جهانی داریم . می پرسم ما به چه دلیل خود را شایسته صعود به مرحله دوم جام جهانی می دانیم ؟ 
از آنهایی که فوتبال را به صورت حرفه ای تر دنبال می کنند می پرسم آیا تیمی که خواهان حضور در مرحله دوم جام جهانی است می تواند مدافعین ثابت و منسجم در سمت چپ و راست خود نداشته باشد ؟
آیا تیمی که خواهان حضور در مرحله دوم مسابقات جام جهانی است و باید صدر نشینی خود را حفظ کند در زمین حریف به فکر تساوی است و با ترکیبی غیر متعارف به میدان می رود ؟ آیا تیمی که با یک گل خورده به رختکن در پایان نیمه اول می رود در نیمه دوم یک هافبک تدافعی ( مهدی پور ) چرا این بازیکن در نیمه اول روی نیمکت بود تا نور افکن در پست غیر تخصصی بازی کند ؟ آیا عارف غلامی که یک مدافع مرکزی است را در دفاع راست بگذارد ؟
راستی کسی می داند چرا بازیکنانی چون دانیال اسماعیلی فر هیچگاه آزمایش نمی شود ؟ اسماعیلی فر و حردانی بدتر از امثال شجاع خلیل زاده در دفاع راست بودند ؟ چرا نور اللهی افت کرده به تیم ملی دعوت می شود اما خبری از امید ابراهیمی نیست ؟…

چرا وقتی متوجه می شویم قلی زاده کمکی به دفاع راست تیم ملی نمی کند و مدافع چپ کره جنوبی همه کار می کند او را عوض نمی کنند و او را پس از آمدن صیاد منش به سمت چپ می برند تا با سانترهای وحشتناک خود سوهان روح تیم شود ؟ چرا تیم ملی وقتی یک گل عقب است با دومهاجم بازی نمی کند ووقتی این فاصله دو برابر می شود باز هم با تک مهاجم تا دقیقه ۸۹ بازی می کند ؟
تعویض کریم انصاری فرد در دقیقه ۸۹ به چه دلیل صورت می گیرد ؟ چرا جناب اسکوچیچ و کادر فنی این تیم نمی داند ترابی به مراتب جانشین شایسته تری برای جهانبخش در جناح چپ تیم ملی به نسبت حاج صفی است؟ چرا فوتبال ما سعی دارد بی دلیل خیالبافی کند ؟ چرا اگر قرار است به جام جهانی برای کسب تجربه ای دیگر برویم آن را اعلام نمی کنیم ؟  
